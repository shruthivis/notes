---
title: जयादयः
devatAH: प्रजापतिः
unicode_script: devanagari
emphasis_as_inline_comments: true
---

चि॒त्तं च॒ [स्वाहा] चित्ति॒श् च [स्वाहा] आकू॑तं॒ च [स्वाहा]  आकू॑तिश्च॒ [स्वाहा]  विज्ञा॑तं च [स्वाहा]  वि॒ज्ञानं॑ च॒ [स्वाहा]  मन॑श्च॒ [स्वाहा] शक्व॑रीश्च॒ [स्वाहा]  दर््श॑श्च [स्वाहा] पू॒र्णमा॑सश्च [स्वाहा] बृ॒हच्च॑ [स्वाहा]  रथंत॒रं च॑ [स्वाहा]॥
 प्र॒जाप॑ति॒र्जया॒निन्द्रा॑य॒ वृष्णे॒ प्राय॑च्छदु॒ग्रः पृ॑त॒नाज्ये॑षु॒।
तस्मै॒ विशः॒ सम॑नमन्त॒ सर्वाः॒ स उ॒ग्रः स हि हव्यो॑ ब॒भूव॑ [स्वाहा] ॥

## ब्राह्मणम्
आस॒न्थ्स इन्द्रः॑ प्र॒जाप॑ति॒मुपा॑धाव॒त्। तस्मा॑ ए॒ताञ्जया॒न्प्राय॑च्छ॒त्।  
तान॑जुहो॒त्। ततो॒ वै दे॒वा असु॑रानजय॒न्। यदज॑य॒न्तज्जया॑नां जय॒त्वम्।  
स्पर्ध॑मानेनै॒ते हो॑त॒व्या॑ जय॑त्ये॒व ताम्पृत॑नाम्।  

यत्प्र॒जाप॑ति॒र्जया॒न्प्राय॑च्छ॒त्तस्मा॒ज्जयाः॑ प्राजाप॒त्याः।  

ततो॑ दे॒वा अभ॑व॒न् परासु॑रा॒।  
यो भ्रातृ॑व्यवा॒न् स्यात्, स ए॒ताञ् जु॑हुयात्। अभ्याता॒नैरे॒व भ्रातृ॑व्यान॒भ्यात॑नुते॒, जयै॑र् जयति, राष्ट्र॒भृद्भी॑ रा॒ष्ट्रमा द॑त्ते॒।  
भव॑त्या॒त्मना॒ परा॑स्य॒ भ्रातृ॑व्यो भवति ।।