---
title: वरुणवन्धनं सन्ध्यायाम्
devatAH: वरुणः
unicode_script: devanagari
emphasis_as_inline_comments: true
---
इ॒मं मे॑ वरुण श्रुधी॒ *(=श्रुणु)*  
हव॑म्*(=आह्वानम्)* अ॒द्या च॑ मृळय *(=सुखय)*।  
त्वाम॑व॒स्युरा च॑के *(=अवदन्)*॥  

तत्त्वा॑ यामि॒ ब्रह्म॑णा॒ वन्द॑मान॒स्  
तदा शा॑स्ते॒ यज॑मानो ह॒विर्भिः॑ ।  
अहे॑ळमानो *(=अक्रुध्यन्)* वरुणे॒ह बो॒ध्युरु॑शंस॒  
मा न॒ आयु॒ः प्र मो॑षीः ॥

यच्चि॒द्धि ते॒ विशो॑ यथा॒,  
प्र दे॑व वरुण व्र॒तम् ।  
मि॒नी॒मसि॒ द्यवि॑द्यवि।

यत्किं चे॒दं व॑रुण॒ दैव्ये॒ जने॑,  
ऽभिद्रो॒हं म॑नु॒ष्या॑श् चरा॑मसि।   
अचि॑त्ती॒ यत्तव॒ धर्मा॑ युयोपि॒म,  
मा न॒स्तस्मा॒देन॑सो देव रीरिषः ॥

कि॒त॒वासो॒ यद्रि॑रि॒पुर्न दी॒वि,  
यद्वा॑घा स॒त्यमु॒त यन्न वि॒द्म ।  
सर्वा॒ ता विष्य॑ शिथि॒रेव॑  
दे॒वाथा॑ ते स्याम वरुण प्रि॒यासः॑ ॥
