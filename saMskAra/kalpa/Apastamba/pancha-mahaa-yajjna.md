---
title: वैश्वदेवम्, पञ्चमहायज्ञाः
unicode_script: devanagari
emphasis_as_inline_comments: true
---

## सुदर्शनसूरेर् मते वैश्वदेवम्, देवयज्ञः, पितृयज्ञः, मनुष्ययज्ञः, भूतयज्ञः

समावेशनजपान्ते विवाहे समाप्ते वैश्वदेवमन्त्रणामुपयोगे यद्व्रतं "द्वादशाहमधश्शय्या"(आप.ध.२३१३) इत्यादि तत्स्वामित्वाविशेषात्सपत्नीकश्चरित्वा प्रशस्ते ऽहन्यारभ्य "आर्याः प्रयता वैश्वदेवेऽन्नसंस्कर्तार स्युः" इत्यादिविधिना सिद्धेऽन्ने तिष्ठन्नन्नसंस्कर्ता भार्यादिः "भूतम्"‌ इति स्वामिने प्रब्रूयात्। तत् "सुभूतं साविराडन्नं तन्माक्षायि" इति स्वामी प्रतिब्रूयात्।

ततो यदि प्रयाणे गृहे वा वैश्वदेवस्य होमस्य स्थाने ऽग्निरुपसमाधातव्यः, तत्र धर्मसास्त्रोक्तविधिना उपसमादधाति। एवमन्यत्राप्यौपासनहोमादिषु।

अथ गृहमेधिनो यदशनीयमन्नं ततो होमार्थ हविष्यमन्नं पात्रे कल्पयति। अहविष्यं श्रारलवणावरान्नसंसृष्टं द्वितीये। हविष्यमन्नं देवयज्ञार्थं तृतीये। सर्वतस्समवदाय अग्रार्थं चतुर्थे। सर्वत एव समवदाय मनुष्ययज्ञार्थं पञ्चमे यदि ब्राह्मणतर्पणं नावकल्पते। … ततः परिषेचनं कृत्वा प्रथमकल्पितादन्नाद्यथाहुतिमात्रं अङ्गुष्ठपर्वमात्रं "अग्नये स्वाहे"त्यादिभिः षडैहुतीर्हुत्वा उत्तरं परिषेचनम्।

अथ उदीचीनमुष्णं भस्मापोह्य तस्मिनहविष्यं स्वाहाकारेण जुहोति "यस्याग्नौ न क्रियते यस्यचाग्रं न दायते न तद्भोक्तव्यम्" (आप.ध.२१५१३) इति वचनात्।

अथ षडाहुतिहोमशेषमहविष्यहोमशेषेण संसृज्यान्नेन सूप संसृष्टेन धर्मशास्त्रोक्तेन विधिना रौद्रान्तं बलिं हृत्वाग्रं ब्राह्मणाय दत्वा, ब्राह्मणोक्तत्वादपार्वण व्याख्यातं सन्निपातीतिकर्तव्यताकं देवयज्ञं कुर्वीत।

देवयज्ञेन यक्ष्य इत्यागूर्य, विद्युदसि। औपासने पचने वा कल्पितादन्नात्, तदभावे हविष्यमन्नं व्रीहियवादि, आकाष्ठात्, देवेभ्यस्स्वाहेति हस्तेन जुहुयात् सन्निपातीतिकर्तव्यतयोरौपासनहोमवैश्वदेवयोर्हस्तेन। मन्त्रवच्चोभयतः परिषेचनम्, तयोर्दृष्टत्वादेव। वृष्टिरसि। वषट्कारहोमेषु विद्युद्वृष्टी इत्युपदेशः।

शुचौभूमौ कल्पितादोदनाथस्तेन अङ्गुष्ठप्रदेशिन्यावन्तरेण पितृभ्यः स्वधास्तु, इति दद्याताहुतिमात्रम्। वृष्टिरसि। पित्र्यं बलिहरणविधिनेत्युपदेशः।

अथ बलिहरणस्य होमतुल्यत्वात्यज्ञोपवीती भूतयज्ञेन यक्ष्य इत्युक्त्वा, वुद्युत्।
शुचौ भूमावेव हस्तेनऽइदं भूतेभ्योऽस्तुऽइति दद्यात्। वृष्टिः। बलिहरणविधिनेत्युपदेशः।

अथ दानस्य होमतुल्यत्वात्यज्ञोपवीती मनुष्ययज्ञेन यक्ष्य इत्युक्त्वा, विध्युत्।
ब्राह्मणतर्पणं, सङ्कल्पितस्य वा दानम्। वृष्टिः। दानमात्रमित्युपदेशः।

मनुष्ययज्ञान्ते "सर्वान् वैश्वदेवेभागिनः कुर्वीत" (आप.ध.२९५) इत्यादिविधानेन सर्वेषु पत्न्यन्तेषु भुक्त्वत्सु, पाकपरिवेषणपात्रेभ्यो लेपान् सङ्कृष्योत्तरतः शुचौ देशे रुद्राय सम्प्रदानभूताय निनयेत्, "रुद्रायस्वाहा" इति। नित्यवच्च निनयनम् प्रतिपत्तिकर्मत्वात्।

एवमृते महायत्रेभ्यः सायं रौद्रान्तं कृत्वा वैहायसमाकाशे भूतबलिं कुर्वीत ॥ अन्य आहुः "नक्तमेवोत्तमेन" (आप.२४८) इत्येवकारस्य व्यवहितान्वयाद्वैहायसमेव सायमिति ॥

## सुदर्शनसूरेर् मते ब्रह्मयज्ञः

ब्रह्मयज्ञं तु पूर्वमेव कुर्वीत अग्निहोत्रमौपासनं वा हुत्वा "उतित आदित्ये" ‌(तै.आ.२११) इति वचननात्। तस्य कर्मोच्यते "ब्रह्मयज्ञेन यक्ष्यमाणः" (तै.आ.२.१.१) इत्यादि ब्राह्मणोक्तदेशे यथाविध्याचामेत्। अस्मिंस्त्वाचमने विशेषः "दक्षिणत उपवीय" इत्यारभ्य "सकृदुपस्पृश्य"(तै.आ.२.१.१) इत्येवमन्ते विगुणे कृते "यदि यजुष्ट" इति "भुवस् स्वाहा" इति होमः प्रायश्चित्त्म्। "दाक्षिणेन पाणिना सव्यं प्रोक्ष्य" इत्यारभ्य शेषे विगुणे कृतेऽयद्यविज्ञाताऽइति प्रायश्चित्तम्।

अथ क्रम उच्यते ब्रह्मयज्ञेन यक्ष्ये इत्युक्त्वा, विद्युत। आचमनम्।
आसनकल्पनादि सावित्रीजपान्तं कृत्वा वेदस्यादित आरभ्य यथाध्यायमध्ययनमध्यायः कृत्स्नस्य वेदस्यासमाप्तेः "श्रावण्यां पौर्णमास्यामध्यायमुपाकृत्य"(आप.ध.१९१) इति वचनात्येन प्रकारेणाध्यायो येन च क्रमेणा धीयते ऽविना चाम्नानैः आदिप्रदिश्टानुषङ्गप्रख्यादिभिः, उत्सृजनुत्सृज्योत्सृज्य, वाचा मनसा च यावत्तरसं यावच्छक्यमधीयीत।
परिधानीयां कृत्वा, वृष्टिरसि।

एवमहरहः कृतान्तादारभ्य यावत्समाप्तो वेदः सहैकाग्नि विधिकाण्डेन। समस्तमधीत्य वैश्वदेव मन्त्रानधीत्य ततः प्रसुग्मन्तेति प्रश्नद्वयधीयीत। एवं विनियोगदर्शनात्, "ऐकाग्निको विधिः काण्डं वैश्वदेवमिति स्थितिः" इति वचनाच्च।

यद्यनेकशाखाध्यायी ततोऽनेनैव विधिना द्वितीयं पुनरधीयीत ऋग्यजुस्साम्नां क्रमेण अध्ययने यद्यनध्यायस्स्यात्, तदैकां वर्चमेकं वा यजुरेकं वा साम कृतांतादेवारभ्याभिव्याहरेत्। यदा ब्राह्मणस्य क्रमेण तदा "भूर्भुवस्सुवस्सत्यं तपश्श्रद्धायां जुहोमी"त्यभिव्याहरेत्। एवं यावज्जीवं ब्रह्मयज्ञं कुर्वीत।
