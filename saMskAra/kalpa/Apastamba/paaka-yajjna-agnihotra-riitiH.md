---
title: पाकयज्ञेष्वग्निहोत्राधारितो विधिः
unicode_script: devanagari
emphasis_as_inline_comments: true
---
[तत्र ब्राह्मणावेक्षो विधिः॥ आपस्तम्बगृह्यसूत्र २.१०॥
द्विर्जुहोति द्विर्निमार्ष्टि द्विः प्राश्नात्युत्सृप्याचामति निर्लेढीति॥ आपस्तम्बगृह्यसूत्र २.११॥]

## हरदत्तमतम्
- अग्निमिध्वा, परिसमूह्य, परिस्तीर्य, पर्युक्ष्य,
- आज्यहोमेष्वाज्यं संस्कृत्य, पक्वहोमेषु स्थालीपाकं,
- स्रुक्स्रुवं संमृज्य,
- यावत्प्रधानाहुति चतुर्गृहीतानि पञ्चगृहीतानि वा समवद्यति । यत्रोभयं हविस्तत्र तस्योभयस्य, यथा मासिश्राद्धे ।
- ततः पश्चादग्नेर्बर्हिष्युपसाद्य, पालाशीं समिधमाधाय,
- सर्वानेव मन्त्रान् समनुद्रुत्य, सकृदेव प्रधानाहुतीर्हुत्वा,
- प्रातरग्निहोत्रवल्लेपमपमृज्य बर्हिषि निमार्ष्टि यद्यहनि कर्म । अथ रात्रौ सायमग्निहोत्रवत् ।
- ततस्सौविष्टकृतीं द्वितीयामाहुतिं उत्तराहुतिवज्जुहोति - अग्नये स्विष्टकृते स्वाहेति स्थालीपाकेषु । "यदस्य कर्मणि …" इत्याज्यहोमेषु ।
- ततः पूर्ववल्लेपमवमृज्य प्राचीनावीती दक्षिणतो भूमौ निर्मार्ष्टि । अप उपस्पृश्य।
- तत उपवीती स्रुचं सादयित्वा
- अङ्गुलिप्राशनादिनिर्लेपनान्तमग्निहोत्रवत् ।
- ततो दर्भैः सुक्प्रक्षालनं,
- ततः परिसमूहनपर्युक्षणे ।


## सुदर्शनसूरेर् मतम्

न परिस्तरणदर्वीसंस्कारोपस्तरणादीनि, अत्रानुपदेशात्। चरुपाकस्त्वर्थाद्विद्यत एव।
- तेन चरुणा प्रधानाहुतिस्विष्टकृत्प्राशनभक्षणेभ्यः पर्याप्तेन दर्वीं पूरयित्वा,
- अपरेणाग्निं दर्भेषु सादयित्वा,
- आदाय तत्तन्मन्त्रैः सर्वाः प्रधानाहुतीः क्रमेण हुत्वा,
- दर्व्यास्ततो लेपमादाय दर्भैर्निमृज्य शेषात् स्विष्टकृते हुत्वा,
- प्राचीनावीती पुनर्लेपमादाय दक्षिणतो भूम्यां निमृज्याय,
- उपस्पृश्य,
- यज्ञोपवीती दर्व्या लेपमङ्गुल्याऽऽदाय, प्राश्य, शुद्ध्यर्थमाचम्य,
- पुनरप्येवं कृत्वा
- उदङ्ङवृत्य
- उत्सृप्य दर्व्या हविश्शेषं सर्वं भक्षयित्वा
- तां निर्लेह्य
- आचम्य
- तां दर्भैरद्भिः प्रक्षालयेदिति।
